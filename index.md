---
title: SZTE GYIK
ptitle: Gyakran ismételt kérdések
---
## Általános infók
### Mikor kezdődik a rangsoros (kedvezményes) és a versenyes (normál) tárgyfelvétel?
Ez a [TO naptár](https://sci.u-szeged.hu/oktatas/naptarak/to-naptar)ban látható.

### Mikortól lehet tesit vagy nyelvórát felvenni?
Az aktuális időpontokat a [megnyitásrend](http://web5.etr.u-szeged.hu:8080/naptar/Megnyitasrend/index.jsp) tartalmazza.

### Aktuális mintatervek
A hálótervek [itt](http://www.sci.u-szeged.hu/hallgatoknak/haloterv/informatikai-intezet) vannak.

## Neptun
### Hibaüzenet: "Nincs tárgyjelentkezési időszak!"
A testnevelés és a nyelvórák később nyílnak meg, mint a többi, lásd a [megnyitásrend](#mikortl-lehet-tesit-vagy-nyelvrt-felvenni)et.
Egyébként ellenőrizd, hogy a jó félév van-e kiválasztva.

### Hibaüzenet: "Végső tárgykövetelmény nem teljesült"
Ellenőrizd, hogy van-e előfeltétele az adott tárgynak a [mintaterv](#aktulis-mintatervek) szerint. Ha azt nemrég (ma) teljesítetted, akkor várj 24 órát.
Ha továbbra sem működik, kérj frissítést a [Helpdesk](#helpdesk)től.

### A tárgy alatt "Nem teljesül a végleges tárgykövetelmény!" szöveg szerepel
A végleges tárgykövetelmény általában az előadáshoz a gyakorlat, esetleg egyéb párhuzamos feltétel, amitől még fel lehet venni a tárgyat, de a tárgyfelvétel végén ledob a rendszer, ha nem teljesül.
A párhuzamos feltételekről a [mintaterv](#aktulis-mintatervek) ad tájékoztatást. Ha minden feltétel teljesül, akkor célszerű írni a [Neptun Helpdesk](#helpdesk)nek, hogy frissítsék, vagy a le-feljelentkezés is segíthet.

### Hibaüzenet: "Az időpontra csak 1. és 2. utóvizsgára jelentkezhet!"
Utóvizsgára hivatalosan csak akkor lehet jelentkezni, ha van elégtelen (1) jegy beírva az adott tárgyból. Ha azóta volt másik vizsga is, aminek nincs beírva a jegye, az is okozhatja ezt az üzenetet.
Ha annak is egyes az eredménye, akkor működnie kellene.

### Helpdesk
[help@neptun.u-szeged.hu](mailto:help@neptun.u-szeged.hu)
help@neptun.u-szeged.hu
